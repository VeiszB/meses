<!DOCTYPE html>
<html lang="en">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <meta http-equiv="X-UA-Compatible" content="ie=edge" />
    <meta
      name="description"
      content="A Debreceni Irodalom Háza Mesés (B)irodalom virtuális kiállítása"
    />
    <meta name="robots" content="index, follow" />
    <link rel="icon" href="../icon/favicon.ico" />
    <link
      href="https://fonts.googleapis.com/css2?family=Autour+One&family=Berkshire+Swash&family=Metamorphous&family=Passero+One&family=Righteous&family=Sunshiney&display=swap"
      rel="stylesheet"
    />
    <link
      href="https://fonts.googleapis.com/css2?family=Raleway&display=swap"
      rel="stylesheet"
    />
    <link
      href="https://fonts.googleapis.com/css2?family=Audiowide&family=Autour+One&family=Metamorphous&display=swap"
      rel="stylesheet"
    />
    <link
      href="https://fonts.googleapis.com/css2?family=Montserrat:wght@400;600&display=swap"
      rel="stylesheet"
    />
    <link href="https://fonts.googleapis.com/css2?family=Jockey+One&family=Pirata+One&family=Teko:wght@600&display=swap" rel="stylesheet"> 

    <link rel="stylesheet" href="../style/style.css" />
    <title>Mesés (B)irodalom | online játék</title>
  </head>
  <body>
    <main id="kiallitas-main">
      <header class="header">
        <a id="logo" href="../index.html" rel="home"
          ><img src="../img/Irodalom háza logo.png" alt="logo"
        /></a>
        <h1>Mesés (B)irodalom</h1>
        <h2 id="kiallitas-alcim">Időszaki kiállítás</h2>
      </header>
      <section class="kiallitas-content">
        <p>
          Hogyan lehet (újra) felszabadult gyermek, aki belép egy „rideg” és
          „statikus” közintézmény légkörébe, egy múzeumi kiállítótérbe, amiről
          óvoda óta hallgatjuk az óvásokat: „Ne hangoskodj! Ne szaladgálj! Ne
          nyúlj semmihez! Figyelj! Légy csendben! Viselkedj!” Hogyan tudjuk
          feloldani ezeket a berögzült tiltásokat? Hogyan tudjuk ilyen
          feltételek mellett játszva tanítani a gyerekeket, közel hozni hozzá és
          saját nyelvére formálni a kiállítás által közvetített ismereteket?
        </p>
        <img class="img-right" src="../img/babok.jpg" alt="Foky Ottó bábok" />
        <p>
          Először is, kedves látogató, kérlek, vedd le a cipőd, és lépj be a
          Mesetisztásra, majd az Óperenciás-tenger és az Üveghegyek alatt
          heveredj le a fűre, Mirr-Murr és Kukori között talán találsz egy
          kényelmes buckát. Nézegetheted a falon a virágszirmokat, mindegyik
          más-más történetet mond el a TV Maciról, A kockásfülű nyúlról,
          Frakkról, Vukról, vagy, ha kedved tartja, választhatsz egy mesekönyvet
          a földalatti üreg polcairól. Ám, ha ehhez sincs kedélyed, akkor azzal
          kell beérned, hogy én mesélek el neked egy történetet…
        </p>
        <p>
          Egyszer volt, hol nem volt a Debreceni Irodalom Házában egy Mesés
          (B)irodalom című időszaki kiállítás, mely a magyar meseirodalom tájára
          kalauzolta a látogatókat. Bemutatta a magyar népmesék világát, Benedek
          Elek és Arany László munkásságát, emellett játékos nosztalgiával hívta
          életre a ’60-as, ’70-es években útnak induló úgynevezett „retró” mesék
          hőseit. A látogató találkozhatott Mazsolával, Kukorival és Kotkodával,
          a TV Macival, tanúja lehetett Frakk, Mirr-Murr, A legkisebb ugrifüles,
          Süsü, A kockásfülű nyúl, Pom Pom, Vuk, Ludas Matyi, Misi Mókus, A Nagy
          Ho-ho-ho-horgász és még sok-sok mesehős kalandjainak. Továbbá
          megismerhette a magyar meseirodalom olyan feledhetetlen alakjainak
          munkásságát, mint például Csukás István, Marék Veronika, Bálint Ágnes,
          Dargay Attila, Henrik Irén és Sajdik Ferenc.
        </p>
        <p>
          Már 2017-ben felmerült az ötlet, hogy egy olyan tárlatot kellene éltre
          hívni, mely a legfiatalabb korosztályt is meg tudja szólítani, sőt
          akár a kétéves gyermekeket is huzamosabb ideig aktívan le tudja kötni
          a kiállítótérben.
        </p>

        <p>
          A kiállítás fókuszpontjába a mese tematikája került, ugyanis a mesei
          szövegeken keresztül lép először kapcsolatba a gyermek a
          szépirodalommal, ugyanakkor a mesélés folyamata egy mély, személyes
          kapocs is a gyermek és a szülő, nagyszülő között. Ennek nyomán esett
          választásunk az úgynevezett retró mesék bemutatására, mely által a
          szülők, nagyszülők számára is előhívhattunk egy nosztalgikus élményt,
          előidézve akár három generáció gyermekkori emlékeinek találkozását.
        </p>
        <p>
          A Mesés (B)irodalom kiállítás azt a történetet szerette volna
          elmesélni, hogyan indult el a televízióban Bálint Ágnes
          kezdeményezésére az Esti mese sorozata, hogyan hívták életre a TV Maci
          figuráját Foky Ottó tervei alapján Pintér Maja és társai, hogyan
          készültek az első magyar bábfilmsorozatok, rajzfilmek, és legfőképp
          milyen mesei szövegek adták a történetek forrását. A kiállítás Csukás
          István meséi nyomán bemutatta Mirr-Murr, Pom Pom, A Nagy
          Ho-ho-ho-horgász, Süsü, A legkisebb ugrifüles és Sün Balázs képi
          ábrázolásainak, rajzfilmjeinek alakulástörténetét.
        </p>
        <img
          class="img-left"
          src="../img/kiallitoter1.jpg"
          alt="Kiállítótér látogatókkal"
        />
        <p>
          Irodalmi kiállítás lévén a feladat nem tűnt egyszerűnek, hiszen olyan
          fiatal korosztály tagjait szerettük volna behívni a múzeumba, akik még
          legjobb esetben is csak barátkoznak az olvasással, így a kéziratok
          tömeges bemutatásának ötletét el kellett vetnünk. A kiállítás
          tervezése során törekedtünk arra, hogy a bemutatott mesei
          szövegvilágot mindvégig erős vizuális tartalommal szemléltessük. Ebből
          a megfontolásból adtunk teret a kiállítótér egyik teljes falán a
          Magyar népmesék című rajzfilmsorozat jelenetképeinek, továbbá Sajdik
          Ferenc Pom Pom és A Nagy Ho-ho-ho-horgász rajzainak, Marék Veronika
          eredeti Kockásfülű nyúl vázlatának, a rajzfilm elkészítése során
          használt celluloid-lapokra applikált figuráknak, továbbá a zseniális
          Dargay Attila-rajzoknak, amik a filmvásznon többek között életre
          hívták Fekete István Vukját, Fazekas Mihály Lúdas Matyiját.
        </p>
        <p>
          A kiállításban két pihenőpontot alakítottunk ki a látogatók számára,
          az egyik egy mesei világot imitáló környezetben várta őket, ahol
          számos mesekönyv közül válogathattak, hogy megpihenve egy
          rövidebb-hosszabb mese elolvasásával múlassák az időt. A mesesarokban
          szándékosan nem használtunk asztalokat, székeket, ezzel oldva a
          múzeumi légkört. Az olvasni vágyók a műfűvel bevont hungarocell
          dombokra vagy Frakk-mesehősöket mintázó párnákra heveredhettek le. A
          könyvespolcot olyan mesekönyvekkel, melyek hősei a kiállításban is
          megtalálhatóak voltak, így a történetek nem csupán kikapcsolódást
          nyújtottak, hanem alkalmasak voltak arra is, hogy ha a gyerek nem
          ismerte a szereplőket, a szülő vagy nagyszülő megoszthassa vagy
          feleleveníthesse az adott történeteket. A kiállítás másik pihenőpontja
          a múzeumi vetítőszobában kapott helyet, ahol egy diavetítő és számos
          diafilm várta a látogatókat. A vetítőszoba meghitt félhomálya
          tökéletes teret teremtett arra, hogy a szülő, nagyszülő saját hangján
          játszva imitálja a mesehősök alakjait a gyerekeknek.
        </p>
        <p>
          A kiállítás tervezése során mindvégig szem előtt tartottuk, hogy olyan
          szegmenseket építsünk be a kiállítóterekbe, melyek le tudják kötni az
          ifjabb korosztály grandiózus energiáit. Ebből a célból egy
          mozgásterapeutával konzultálva, olyan, a mese tematikájához kapcsolódó
          mozgásfejlesztő eszközöket helyeztünk el a kiállítóterekben, melyek
          játékos módon fejlesztették a gyerekek egyensúlyérzékét és
          finommotoros képességeit.
        </p>
        <p>
          A kiállítás játékosabb befogadása érdekében két lehetséges
          múzeumpedagógiai foglalkozást hozott létre Aranyi Fruzsina
          múzeumpedagógus. A Keszekusza mese játéka a kisebb gyermekek számára
          jelentett szórakoztató kikapcsolódást, melyben a játékos nyomozás, a
          rajzolás és a mozgás örömét nyújtottuk az aprókáknak. A Macskakaparás
          pedig a nagyobb gyerekek és felnőttek mókájaként szolgált, ahol a mese
          tematikájára épülő talányosabb feladványok várták a merész lelkű
          látogatókat.
        </p>
        <img
          class="img-right"
          src="../img/kiallitoter2.JPG"
          alt="Kiállítótér"
        />

        <p>
          A kiállítás építését nehezítette, hogy nem egy különálló
          kiállítótérben kapott helyet, hanem a Debreceni Irodalom Háza Álmodó
          magyarok – Történetek Debrecen irodalmából című állandó kiállításának
          hézagosabb szegmenseit lakta be. Ezáltal mindvégig ügyelnünk kellett
          arra, hogy a két kiállítás eltérő tematikájának összeillesztése ne
          okozzon zavart a látogatók számára.
        </p>
        <img src="" alt="" />
        <p>
          A kiállítás fogadtatása meglepte az alkotókat. A kezdetektől tudtuk,
          hogy igen merész vállalkozásba kezdünk azzal, hogy egy múzeumi légkört
          szeretnénk akár kétéves gyerekek számára izgalmassá, élvezhetővé
          tenni, ahol játszva tanulhatnak. Merőben elrugaszkodtunk a
          hagyományosabb értelemben vett kiállításépítés módszereitől, és kissé
          játszóházszerűvé transzformáltuk a kiállítótereket, dacolva a
          „hagyományos” látogatói magatartásokkal, már amennyiben feltételezzük
          ennek relevanciáját. A kiállítás megnyitását követően megváltoztak az
          átlagos múzeumi hétköznapok. Az első jelentősebb eltérés decibelben
          volt mérhető. A múzeum hangossá vált, megtelt felszabadult
          gyermekzsivajjal, amelyet a kiállítás készítői egyértelműen pozitív
          visszajelzésként értékeltek. Abszolút mértékben megnőtt az ifjú
          látogatók száma. A célkitűzés alapján sikeresen elértük a kisgyermekes
          családokat, akik rendszeresen, számos alkalommal visszatérőként
          (extrém esetben akár ötször is) látogatták a kiállítást. A másik
          jelentős változás percben volt mérhető. A látogatók múzeumban
          eltöltött ideje jelentősen megnőtt.
        </p>
        <p>
          Bár kiállítóterünk négyzetméterében nem számít hatalmasnak, számos
          alkalommal ocsúdtunk a felismerésre, hogy a koradélután érkező család
          tagjai még záráskor is a múzeumban időztek. Előfordult olykor, hogy a
          távozás során a gyermekek nem örömtelin, hanem könnyes szemmel
          búcsúztak mesehőseiktől, a szülő pedig a visszatérés esélyével
          csitította őket. Számomra az egyik megdöbbentő reakciót a cipők
          rendszeres levétele okozta, mely a Mesetisztásra való belépést előzte
          meg. Ez a látogatói reflex azt sugallta, hogy megváltozott a múzeumi
          tér befogadásának módja. A cipő levételével a látogatók otthonosabb
          légkört hoztak létre, kényelembe helyezték magukat, óvták a
          kiállítótér épségét. A kiállítótér falait égkékre festettük, a falak
          mentén a padlót műfűvel bevont hungarocell buckákkal vettük körül,
          amiken a mesehősök plüssbábjai pihentek. A szoba közepére pedig egy
          tavat festettünk, melyre mozgásfejlesztő hidakat helyeztünk. Ebben a
          térben igyekeztünk felszámolni a „ne érintsd” elvét, olyan légkört
          kialakítva, mely felszabadítja és játékra ösztönzi a gyermekeket. A
          célunkat, úgy vélem, elértük.
        </p>
        <p>
          Bár a kiállítás alkotóinak értékelése sosem lehet objektív, a
          látogatói véleményeket hűen tükrözik a vendégkönyv bejegyzései. Íme a
          teljesség igénye nélkül néhány visszatérő citátum: „segít a gyerekek
          olvasóvá nevelésében”, „újra gyermek lehettem”, „megmutathattam az
          unokámnak”, „visszarepített az időben”, „élmény”, „köszönjük”, „végre
          egy múzeumi látogatás, amit az 5 évesem is élvezett”, „a kislányom
          szavai: Anya még maradjunk”, „sok ehhez hasonlót”, „még a múzeumból
          felhívtam apukámat, hogy megköszönjem neki a gyerekkorom meséit”.
        </p>
        <p>
          A kiállítást 2019. április 7-én zártuk be, azóta két hónapot töltött a
          bécsi Collegium Hungaricum kiállítóterében hasonló látogatói
          reakciókkal gazdagodva. A kiállítás jövőjéről szót ejtve említhetjük,
          hogy a Gödöllői Városi Múzeum érdeklődik a tárlat utaztatása iránt. Ám
          szerencsére nem kell elköszönnünk minden mesehőstől, ugyanis a
          kiállítás során bemutatott Csukás István-kéziratok és a Foky Ottó
          tervei alapján készült Mirr-Murr-, Misi Mókus-, TV Maci- és A
          legkisebb ugrifüles-bábok ezután már a Déri Múzeum gyűjteményét
          gazdagítják, amiket remélhetőleg minitárlatok alkalmain láthatnak még
          az érdeklődők.
        </p>
        <div class="kiallitas-cim">
            Veisz Bettina, muzeológus
            <br />
            Déri Múzeum, Irodalmi Tár
          </p>
        </div>
        <div class="kiallitas-meta">
          <strong>Cím:</strong> Mesés (B)irodalom <br /><strong
            >Kiállítás helye:</strong
          >
          Debreceni Irodalom Háza <br /><strong>Időpont:</strong> 2018. június
          16. – 2019. április 7. <br /><strong>Kurátor:</strong> Veisz Bettina
          <br /><strong>Rendezők:</strong> Aranyi Fruzsina, Soltészné Csorba
          Ildikó, Szabó Anna Viola, Lakner Lajos <br /><strong
            >Múzeumpedagógia:</strong
          >
          Aranyi Fruzsina <br /><strong>Vándorkiállítási helyszín:</strong> Bécs
          (Collegium Hungaricum)
        </div>
      </section>
    </main>
    <footer id="kiallitas-footer">
      <!--<h4>Déri Múzeum | Debreceni Irodalom Háza &copy; 2020</h4>-->
      <ul>
        <li>
          <a target="blank" href="http://www.derimuzeum.hu/">Déri Múzeum </a>
        </li>
        <li>
          <a target="blank" href="http://irodalomhaza.derimuzeum.hu/"
            >Debreceni Irodalom Háza &copy; 2020</a
          >
        </li>
        <li>
          <a target="blank" href="https://www.facebook.com/irodalomhaza"
            ><img src="../icon/facebook-icon1.png" alt="facebook-social"
          /></a>
        </li>
        <li>
          <a
            target="blank"
            href="https://www.youtube.com/channel/UCbTeevhPs1Hi9QQizfPHAKg"
            ><img src="../icon/youtube-icon 1.png" alt="youtube-social"
          /></a>
        </li>
      </ul>
    </footer>
  </body>
</html>
