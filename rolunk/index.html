<!DOCTYPE html>
<html lang="en">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <meta http-equiv="X-UA-Compatible" content="ie=edge" />
    <meta
      name="description"
      content="A Debreceni Irodalom Háza Mesés (B)irodalom virtuális kiállítása"
    />
    <meta name="robots" content="index, follow" />
    <link rel="icon" href="icon/favicon.ico" />
    <link
      href="https://fonts.googleapis.com/css2?family=Autour+One&family=Berkshire+Swash&family=Metamorphous&family=Passero+One&family=Righteous&family=Sunshiney&display=swap"
      rel="stylesheet"
    />
    <link
      href="https://fonts.googleapis.com/css2?family=Raleway&display=swap"
      rel="stylesheet"
    />
    <link
      href="https://fonts.googleapis.com/css2?family=Audiowide&family=Autour+One&family=Metamorphous&display=swap"
      rel="stylesheet"
    />

    <link rel="stylesheet" href="../style/style.css" />
    <title>Mesés (B)irodalom | Rólunk</title>
  </head>
  <body>
    <main id="rolunk-main">
      <header class="rolunk-header">
        <a id="logo" href="../index.html" rel="home"
          ><img src="../img/Irodalom háza logo.png" alt="logo"
        /></a>
        <h1>Debreceni Irodalom Háza</h1>
        <h2>Hegymenet, avagy a debreceni irodalom házának keresése</h2>
      </header>
      <section id="rolunk-content">
        <div class="rolunk-mese">
          <p>
            Ez a mese is úgy kezdődik, mint akárhány másik: volt egyszer egy
            vándorlegény. A vándorlegény sokfelé járt a világban, sokat látott,
            sokat tapasztalt és sokat is írt. Magának naplót írt, a barátainak
            leveleket, mindenki másnak pedig meséket. Egyszer meghallotta, hogy
            Debrecenben közös otthonra lelnek mindazok, akik ott valaha mesét,
            verset, regényt, színjátékot, tankönyvet, kiáltványt, tanulmányt
            vagy bármit is írtak – gondolta, biztosan van ott számukra egy nagy
            ház, ahol talán ő is megpihenhet végre. Vándorlása során útba
            ejtette hát Debrecent, hogy azt a házat megkeresse. Tűvé tette érte
            a várost, kérdezősködött erre-arra, de mindenki csak annyit felelt
            neki, hogy hallani már hallott a debreceni irodalomról, de sajnos
            nem ismeri, azt meg végképp nem tudja, hol lakhat – jobb, ha ő is
            tovább áll.
          </p>
          <img
            class="mata-img"
            src="../img/matavandordiak.png"
            alt="Mata János - Vándordiák"
          />
          <p>
            Telt-múlt az idő, s a vándorlegény, vagy talán az unokája, egy
            alkalommal ismét betért Debrecenbe, remélve, hogy nagyobb sikerrel
            jár. Ekkor néhányan már útba tudták igazítani, azt mondták, talán a
            Hatvan utcán keresse az irodalom házát. A vándorlegény ott aztán
            talált is egy hosszú fehér házat, nagy kerek kapuval s tíz ablakkal,
            amit Csokonairól neveztek el. Hiába adta azonban a nevét a nagy
            háznak egy költő, az irodalom csak megtűrt lakó volt a legkisebb
            szobában. Sokan szorongtak akkor már ott együtt, azok közül, akik
            valaha mesét, verset, regényt, színjátékot, tankönyvet, kiáltványt,
            tanulmányt vagy bármit is írtak – de olyan szűk volt a hely, s úgy
            össze volt keveredve-zavarodva egymással mindenki, hogy egy szavukat
            sem lehetett kivenni – a vándorlegény ezért inkább menekülőre fogta.
            Ő békességre, tágasságra és rendre vágyott, ilyen otthont keresett.
          </p>
          <p>
            Telt-múlt az idő, s a vándorlegény, vagy talán a dédunokája, egy
            alkalommal ismét betért Debrecenbe. Ezúttal egy még nagyobb házhoz
            irányították, ez már egyenesen palota volt, két emelettel,
            kupolával, egy nagy zöld völgy végében, körötte árnyas fákkal,
            csobogó forrásokkal. A hatalmas palotában néhányuknak az irodalomból
            olykor már külön szobája is volt, ám a többiek egyetlen szekrényben
            zsúfolódtak össze. Itt azonban már volt gazdájuk, több is, aki
            vigyázott rá, hogy ne keveredjenek össze, rendbe szedte, sorba
            állította, felírta őket, így legalább a békesség megvolt közöttük. A
            vándorlegény azonban nem szerette az egyenlőtlenséget, így továbbra
            sem akart maradni.
          </p>
          <p>
            Telt-múlt az idő, s a vándorlegény, vagy talán az ükunokája, egy
            alkalommal ismét betért Debrecenbe. Abban most már mindenki biztos
            volt, aki megkérdezett, hogy az irodalomnak saját háza van, de olyan
            messze a belvárostól, mondták, hogy még a tapasztalt vándorok is
            nehezen találják meg. A vándorlegény azonban addig kereste, egyik
            kertségből a másikba járva, míg végül a Vénkertben rábukkant. Magas,
            jól záródó falanxon kellett áthatolnia, de bent, a körbezárt téren
            dombok és völgyek zöldellettek, gyerekek szaladgáltak, labdáztak és
            kiabáltak. Középen barátságos, fehér falú, vörös téglás kis házikó
            állt egy lankás domb tövében, a debreceni irodalom első saját háza.
            Volt neki emelete, két erkélye, magas palateteje, nagy ablakai
            délutáni napsütéssel, pompás falépcsője pompás nyikorgással, volt
            saját kiállítása, raktára és könyvtára. A kiállítás sorba szedte a
            debreceni irodalmat az elejétől, s ha nem is jutott benne
            mindenkinek hely, aki valaha mesét, verset, regényt, színjátékot,
            tankönyvet, kiáltványt, tanulmányt vagy bármit is írt, mégsem
            zúgolódott senki, hiszen végre mind együtt voltak, mindenki elfért,
            mindenkinek lehetett szava és azt meg is lehetett érteni. Ki a
            raktárban, ki a kiállításban lelt otthonra, ki csak rendszeres
            vendég volt, de mindenkinek megvolt a helye, mindenkihez el lehetett
            jutni s mindenkivel szóba állni. A rendről és a szórakoztatásról
            szakszerű személyzet gondoskodott, akiknek semmi más gondolatuk nem
            volt, mint az irodalmat kiszolgálni, kényelméről gondoskodni,
            jövőjét biztosítani, jelenét fölpezsdíteni.
          </p>
          <img
            class="img-right"
            src="../img/irodalmimuzeum.jpg"
            alt="Debreceni Irodalmi Múzeum"
          />
          <p>
            A vándorlegénynek mindez nagyon megtetszett, úgy érezte, megtalálta
            az otthonát, amit annyi éven át keresett, így hát beköltözött.
            Besorolták a leltárba, kapott cédulát, mappát és dobozt, kényelmes
            helyet, jó társaságot. A személyzet a meséket összegyűjtötte,
            leírta, felolvasta – hasznát vette. A vándorlegény elégedett volt.
          </p>
          <p>
            A vándorlegénynek mindez nagyon megtetszett, úgy érezte, megtalálta
            az otthonát, amit annyi éven át keresett, így hát beköltözött.
            Besorolták a leltárba, kapott cédulát, mappát és dobozt, kényelmes
            helyet, jó társaságot. A személyzet a meséket összegyűjtötte,
            leírta, felolvasta – hasznát vette. A vándorlegény elégedett volt.
          </p>
          <p>
            Telt-múlt az idő, s a vándorlegény és barátai, a debreceni irodalom
            házának összes lakója, azon vette észre magát, hogy egyre kevésbé
            kap levegőt, egyre közelebb kell szorulnia szomszédjához, mert a
            házba egyre többen költöznek be s egyre kényelmetlenebbé válik
            minden. A dobozok kidagadtak, a könyvek a polcokról átfolytak az
            asztalokra, a polcok közötti utakra ládák sorakoztak be, a falak
            pedig ahelyett, hogy kizárták volna, beeresztették a legnagyobb
            ellenséget, a vizet, aki magával hozta harcostársát is, a penészt.
            Aki a kiállításban lakott, már régen elunta magát, elfáradt és
            megöregedett a magamutogatásban, hiszen még annyit sem mozoghatott a
            hosszú idő alatt, mint a raktárlakók, akik néha mégis előjöhettek a
            dobozukból. Az irodalomnak már nem pezsgett a vére, de viszketett a
            bőre és mehetnéke támadt: kinőtte az egyre piszkosabb-fehér házikót.
            A vándorlegény azonban, akinek immár cédulája volt, nem mehetett
            egyedül tovább, csak a többiekkel együtt: meg kellett várnia, amíg a
            személyzet új otthonról gondoskodik számukra.
          </p>
          <img
            class="img-left"
            src="../img/irodalomhaza2.jpg"
            alt="Debreceni Irodalmi Múzeum"
          />
          <p>
            Telt-múlt az idő, s a vándorlegény és barátai, sok-sok hosszú és
            boldog év után egy napon elhagyták szeretett házikójukat,
            leereszkedtek a dombról. Menet közben kicsit tétováztak, merre
            menjenek tovább, pár évre fel is tartóztatták, csaknem fogságba
            ejtették őket, de sikerült megmenekülniük. Amikor meglátták a
            számukra kiszemelt új házat a Péterfián, azonnal ráismertek, hiszen
            az új ház régebbi volt, mint az összes többi, s már a vándorlegény
            üknagyapja is járt benne, amikor először kereste a debreceni
            irodalom házát.
          </p>
          <p>
            Az irodalom most közös címen, társbérletben lakott a
            szobrászművészettel, de jól megférnek a nagy udvar két oldalán. Az
            árkádok alatt, bent, a félhomályos szobákban, hazatalált Csokonai és
            mindazok, akik őt ebben segítették, mindenki láthatja végre, hogyan
            sziporkázik Oláh Gábor agya, s nem csak a dobozlakóknak kellett
            hallgatniuk őt napestig. A kiállításon bemutatott kincseknek nincs
            idejük elunni magukat az események sűrű váltakozásában. Az új
            lakóknak van szabad hely, szívesen látnak bárkit. A gyerekek már nem
            csak a parkban, de a bent a házban is játszhatnak és kiabálhatnak. A
            raktárban a könyvek sosem látott mennyiségben és rendben sorakoznak
            a polcokon, a dobozok pedig kidagadt állapotukban is jól elférnek
            rajtuk.
          </p>
          <p>
            Most itt vagyunk s most jó itt nekünk – mondta a vándorlegény vagy
            valamelyik unokája –. Talán megérkezünk, talán visszatalálunk, de
            talán egyszer majd tovább megyünk. A mesét nem mi írjuk tovább,
            hanem az idő.
          </p>
          <p id="rolunk-szerzo">
            Szabó Anna Viola, főmuzeológus<br />
            Déri Múzeum, Fotótár
          </p>
        </div>
        <div class="jatek-bev-content">
          <div class="mm-card cardj">
            <img src="../img/mirr-murr.png" alt="" />
          </div>
          <div class="tvm-card cardj">
            <img src="../img/tv-maci.png" alt="" />
          </div>
          <div class="uf-card cardj">
            <img src="../img/ugrifules.png" alt="" />
          </div>
          <div class="ga-card cardj">
            <img src="../img/gombocartura.png" alt="" />
          </div>
          <div class="misi-card cardj">
            <img src="../img/misimokusa.png" alt="" />
          </div>
        </div>
      </section>
    </main>
    <footer id="rolunk-footer">
      <!--<h4>Déri Múzeum | Debreceni Irodalom Háza</h4>-->
      <ul>
        <li>
          <a target="blank" href="http://www.derimuzeum.hu/">Déri Múzeum </a>
        </li>
        <li>
          <a target="blank" href="http://irodalomhaza.derimuzeum.hu/"
            >Debreceni Irodalom Háza &copy; 2020</a
          >
        </li>
        <li>
          <a target="blank" href="https://www.facebook.com/irodalomhaza"
            ><img src="../icon/facebook-icon1.png" alt="facebook-social"
          /></a>
        </li>
        <li>
          <a
            target="blank"
            href="https://www.youtube.com/channel/UCbTeevhPs1Hi9QQizfPHAKg"
            ><img src="../icon/youtube-icon 1.png" alt="youtube-social"
          /></a>
        </li>
      </ul>
    </footer>
  </body>
</html>
